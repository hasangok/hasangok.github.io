---
title: Yetkili Servis - Asus vs. Lenovo
date: 2013-09-06 22:42
---

Şanssızım ki kullandığım iki bilgisayarım da aynı dönemde bozuldu. Bunlardan kişisel bilgisayarım olan *ASUS* (N56VZ) servis konusunda beni hayal kırıklığına uğratırken, iş bilgisayarım *Lenovo* (Z570) hizmetiyle gözlerimi yaşarttı. İşte ikisinin teknik servis farkı:

<!--more-->
***ASUS:*** Bozulan bilgisayarımı *20.08.2013* tarihinde satın aldığım Teknosa aracılığıyla servise gönderdim, bir daha haber alamadım. Bugünün tarihi *06.09.2013*.

***Lenovo:*** *01.09.2013* tarihinde *Lenovo* servisine telefon edip arızayı anlattım. 2 gün sonra (*03.09.2013*) Yurtiçi kargo gelip bilgisayarı teslim aldı. *04.09.2013* tarihinde hem e-posta hem de SMS ile bilgisayarın servise ulaştığı bilgisini aldım. Ve bugün (*06.09.2013*) bilgisayarın onarılıp kargoya verildiği bilgisi, yine hem SMS hem e-posta ile bana bildirildi.

Sonuç paragrafı yazmama gerek yok sanırım. Görünen köy kılavuz istemiyor...
