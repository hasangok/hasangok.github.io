---
layout: post
title: Yeni Opera 15!
date: 2013-07-03 23:06
author: hasangok
comments: true
Tags: [Bilgisayar, browser, internet, Opera, Programlar, tarayıcı]
---
<p style="text-align: justify;"><img class="size-full wp-image-119 alignleft" src="http://www.hasangok.com.tr/wp-content/uploads/2013/07/Opera.png" alt="Opera" width="128" height="128" /><strong>Opera</strong> internet tarayıcısını daha lise birinci sınıfta keşfetmiştim, o günden bu güne (<em>tam 11 yıldır</em>) bilgisayarımda ikinci bir tarayıcıya ihtiyaç duyduğumu bilmem. Her versiyonda yeni bir yenilik, güzel bir güzellik yapmış bu tarayıcı yine yepyeni bir halde çıktı karşıma, 15 no'lu versiyonu ile.</p>
<p style="text-align: justify;">Opera bildiğimiz Opera. Yine güzel, yine kullanışlı, yine hızlı. Ancak bu kez Opera’yı övmek için değil, canımı çok sıkan değişiklikleri anlatmak için yazıyorum. Bana göre en önemli, en kullanışlı özelliklerinden vazgeçmişler bu yeni sürümde. Bunlar neler mi? Sıralayayım:</p>
<p style="text-align: justify;"><!--more--></p>

<ol style="text-align: justify;">
	<li><span style="line-height: 14px;">Kapatılan sekmeler <strong>CRTL + Z</strong> tuşlarına basarak geri açılabiliyordu, artık başlık çubuğuna sağ tıklayıp son kapatılanı aç dememiz gerekiyor, kısayol tuş kombinasyonu kaldırılmış.
</span></li>
	<li>Başlık çubuğunun sağ tarafında kapatılan sekmelerin listesini açan bir kısayol vardı ve buradan istediğimiz sayfayı tekrar açabiliyorduk. Bu da kaldırılmış, artık <em>Opera butonu</em>na tıklayıp "<strong>Son Kapatılanlar</strong>" alt menüsüne gitmemiz gerekiyor.</li>
	<li><strong>Ayarlar</strong> kısmı değişmiş. <em>Adres çubuğunda tam URL'yi göster</em> seçeneğini bulamadım. Durum çubuğunu alt tarafa alır kullanırdım. Bununla ilgili de bir ayar yok. Daha doğrusu neredeyse hiçbir ayar yok. Ya da (umarım) başka bir ayar bölümü vardır da ben bulamamışımdır.</li>
	<li>Sol taraftan açtığımız ve <em>İndirmeler</em>, <em>Kişiler</em>, <em>Yer İmleri</em>, <em>Mail</em> vs. gibi araçlara ulaştığımız çubuk kaldırılmış. Beni en çok üzen de bu oldu.</li>
	<li>Sık Kullanılanlar yerine “Cep” diye bir şey gelmiş. Daha sonra tekrar bakmak istediğiniz sayfaların adres çubuğunun yanındaki "<strong>Kalp</strong>" işaretine basarak Cebe atıyorsunuz, daha sonra bu bölümden bu sayfaları ön izlemeleri ile birlikte görebiliyorsunuz. Bana sorarsanız yer imlerine göre kullanışsız bir değişim olmuş.</li>
	<li>Sık kullanılanları dönüştürecek bir araca "Opera" butonuna tıklayarak ulaşılabiliyor. Dönüştürülen yer imleriniz ise <strong>Hızlı Erişim</strong> sayfanıza ekleniyor. Bu da saçma geldi bana. Yer imlerine kaydettiğim sayısız siteyi hızlı erişime eklemek de ne oluyor? Yine gereksiz ve kullanışsız bir yenilik olduğunu düşünüyorum.</li>
	<li>Adres çubuğuna örneğin "<em>hasangok</em>" yazıp <strong>CTRL + Enter</strong> tuşlarına basınca <em>www.hasangok.com</em> olarak tamamlardı, artık tamamlamıyor. Bu da çok kötü olmuş.</li>
</ol>
<p style="text-align: justify;">İlk kullanımda gözüme çarpanlar bunlar. Sanki bana garezi varmış gibi, en beğendiğim ve en çok kullandığım tüm özellikler yok olmuş bu yeni Opera’da. Hala rakiplerinden çok çok önde olsa da memnuniyetsiz bir şekilde alışmaya çalışacağım. Ben her ne kadar kötülesem de, Opera kullanmaktan vazgeçmeyin efendim.</p>
<p style="text-align: justify;">Görüşmek dileğiyle,
Hoşçakalın...</p>
<p style="text-align: justify;"><strong>Güncelleme:</strong> 02.08.2013
Opera tarafından sağlanan <a href="http://twitter.com/opera/status/363249033067761664" target="_blank">şu</a> bilgi ile, <strong>CTRL + Z</strong> tuş kombinasyonu yerine <em><strong>CTRL + Shift + T</strong></em> kombinasyonu kullanılabileceğini öğrendim. <strong>CTRL + Enter</strong> ise 17.02.2013 tarihinde yayınlanacak sürümde yer alacakmış. Kendilerine teşekkür ediyoruz...</p>
