---
layout: post
title: Antalya Gezisi
date: 2013-08-20 23:20
author: hasangok
comments: true
Tags: [Antalya, Gezelim - Görelim, gezi, Kaleiçi, Konyaaltı]
---
Haftasonu *Antalya*'daydım. Sevdiceğimle güzel bir gezi etkinliği yapmış olduk. Geçirdiğimiz üç gün dur durak bilmeden yürüdük, gezebildiğimiz kadar gezmeye eğlenmeye çalıştık. Bu üç günlük süreçte sağda solda gezerken çektiğim fotoğrafları ve birkaç notu sizlerle paylaşmak istedim.

~~fotoğrafları paylaşmaktan vazgeçtim :)~~

**Notlar:**

1. Havaalanından 600 numaralı otobüse binip bir çok yere ulaşma şansınız var.
2. Kaleiçi çok güzel bir yer ve her yer pansiyon. Rastgele gitseniz bile konaklayacak orta halli bir yer bulmanız mümkün. Dar sokaklarda gezmek de çok eğlenceli.
3. Su çok pahalı. (BİM suyu, 1 TL)
4. Kaleiçi Dönerciler Çarşısı'nda döner yemeyin, hem birşeye benzemiyor hem çok pahalı. (Adana'da 3 TL'ye yiyebileceğiniz orada 15 TL idi. Bu arada evet, bildiğiniz döner)
5. Konyaaltı'nda deniz çok temiz, ama sahil kum değil taş.
6. Antalya, Samsun pidesi yemek için uygun bir yer değil. (Terme'li abiye selam olsun)
7. Taksici abilere yabancı olduğunuzu çaktırmayın, yoksa gideceğiniz yere dolandıra dolandıra (her iki manada da) götürüyorlar.
8. Tramvay seferleri çok ilginç. Otogar'dan binmek istediğimde "Bilet yok, kart da doldurmuyoruz." dedi gişedeki abi. Orada ne iş yapıyor acaba diye merak etmedim değil.
9. Öğlen sıcağında gezmeye çıkmayın buharlaşırsınız. Ben buharlaştım ordan biliyorum.

Yukarıdaki maddelere dikkat ettiğinizde hem çok keyifli hem de maddi olarak fazla zorlanmayacağınız bir gezi imkanı oluşturabilirsiniz.
Giderseniz şimdiden iyi eğlenceler :)
