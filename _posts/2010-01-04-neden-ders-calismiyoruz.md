---
layout: post
title: Neden Ders Çalışmıyoruz?
date: 2010-01-04 01:09
author: hasangok
comments: true
categories: [Kendimden, neden ders çalışmıyoruz]
---
![sinavzamani](http://www.hasangok.com.tr/wp-content/uploads/2009/11/sinavzamani.gif)  
Yarın çok önemli bir sınavım var. Bense ders çalışacağıma oturmuş bu yazıyı yazıyorum bloguma :) Neden çalışmıyorum? Neden çalışmıyorsunuz? Bu sorunun cevabını vermiş aşağıdaki yazıyı kaleme alan arkadaş. Öğrenci milletinin duygularına tercüman olduğu için kendisini tebrik ediyor ve yazıyı sizlerle de paylaşıyorum. Buyurun bakalım neden çalışmıyoruz görelim:

>>Bir yılda ders çalışmamız için 365 gün var. 52 gün Pazar'ı kaldırırsak geriye 313 gün kalır. Yazın, havanın ders çalışmak için çok sıcak olduğu 50 gün var. Yani 263 gün kalıyor. Her gece ortalama 8 saat uyuyoruz. Bir sene için düşünürsek uyku saatleri 122 gün yapar. Geriye 141 gün kalır. Sevdiğimiz şeyleri yapmak için, kendimize günde 1 saat ayırsak 15 gün daha azalır diyelim. Kaldı 126 gün. Her gün yemek yemek için 2 saat harcasak 30 gün daha gidiyor. 96 günümüz kaldı. Tatil ve bayram günlerini sayarsak 40 gün daha kaybediyoruz diyelim (yaz aylarını saymadan). Geriye 56 gün kaldı. Testler, sınavlar falan yılda 25 günümüzü alsa geriye 16 günümüz kalır. İyi bir öğrenci her dışarı çıktığında 3 saatini gezip tozmaya ayırsa günde 3 saatten 108 gün gezmiş olur. Bu da ders çalışmamız için kalan günlerden 12'sini daha eksiltir. Geriye sadece 4 günümüz kalır. Sonuçta insanız, en azından yılda 3 gün hastalansak sadece 1 günümüz kalır. Ama tesadüfe bakın, o kalan gün de doğum gününüz :)

Yazan arkadaş üşenmemiş, tek tek hepsini hesaplamış. Kendisini bir kez daha tebrik ediyor ve yukarıdaki açıklamalardan ötürü, çalışma hayatıma bu dönemlik son veriyorum :)

Finallerden sonra sağ kalmayı başarmış olursam, ikinci dönem görüşürüz...  
Esen kalın, beni veya hesapları yapan arkadaşı örnek almayın :)
