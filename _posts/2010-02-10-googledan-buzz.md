---
layout: post
title: Google'dan Buzz
date: 2010-02-10 16:02
author: hasangok
comments: true
categories: [Buzz, Google Buzz, İnternet]
---
>>**Durum mesajlarının ötesine ulaşın.**
*Güncellemelerinizi, fotoğraflarınızı, videolarınızı ve daha fazlasını paylaşın. İlginç bulduklarınız hakkında sohbet etmeye başlayın.*

dedi ve Google Buzz'ı kullanıma açtı Google. Evet, bir Google güzelliği ile daha karşı karşıyayız.

Facebook'ta statü güncellemeden, Twitter'a yeni bir "tweet" göndermeden geçen bir günümüz yok artık. Sosyal ağlar hayatımızın içine iyice girdi ve iletişimin azımsanmayacak bir kısmını bu ağlar üzerinden yapıyoruz. Bu siteler üzerinden takip ediyor/ediliyoruz. Arkadaşlarımızla fotoğraflarımızı, videolarımızı paylaşıyoruz vs. İşte **Google Buzz** da statü güncellemelerimizi, fotoğraflarımızı, videolarımızı ve daha fazlasını paylaşmanın yeni bir yolu. Tüm bu işlemleri GMail hesabımız üzerinden yapıp, arkadaşlarımızla diğer sosyal ağlarda olduğu gibi bir iletişim kurabileceğiz.

GMail posta kutusu ile bütünleşen, fotoğraf, video ve kullandığımız web sitelerinin paylaşımını kolaylaştıran, güncellemeleri gerçek zamanlı gösteren, "***Buzz***"larımızı genel veya özel olarak seçip kimlerle paylaşacağımızı kolayca belirleyen *Google Buzz*, herhangi bir kurulum da gerektirmiyor. Peki nasıl kullanılıyor? Daha görsel olması ve daha iyi anlamanız açısından, nasıl kullanıldığı hakkındaki iki dakikalık videoyu da aşağıda paylaşıyorum.

<iframe width="720" height="405" src="https://www.youtube.com/embed/yi50KlsCBio" frameborder="0" allowfullscreen></iframe>

Önce FriendConnect, şimdi Buzz. Bakalım Google'dan başka hangi sosyal atılımları göreceğiz.  
Bekleyelim... :)
