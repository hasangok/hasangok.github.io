---
layout: post
title: Bilgisayar Mühendisi Nedir?
date: 2009-04-19 18:59
author: hasangok
comments: true
categories: [bilgisayar mühendisi, Kendimden, nedir]
---
Bilgisayar mühendisi olmaya çalıştığım şu yıllarda mesleğimle ilgili araştırma yaparken nedir.net adlı sitede çok ilginç yorumlarla karşılaştım. Okurken baktım yazılanlar gerçekten şu anki hallerimi anlatıyor. Çok güldüm. Ağlanacak halime güldüm belki de ama sizler de gülün diye aşağıda paylaşıyorum bilgisayar mühendisliği hakkında yapılan yorumları. Buyrun bakalım insanların gözünde bilgisayar mühendisi nedir?

1. Bilgisayar mühendisi, kod yazmakta çok iyi değildir, proje yönetmekte birebirdir.
2. Dünyanın başına ne gelecekse onlardan gelecek olan meslek grubu
3. Mezun olduğunda iş bulabilecek insan
4. Genellikle şişman ve gözlüklü olan yer yer kellik oranı da fazla olan meslek grubu.
5. Tek spor faaliyeti tuşlara hızlı basmak olan biri
6. Düşünme yeteneği gelişmiş insan, çok geniş düşünebilirler sizi her an yanıltabilirler.
7. Öğrenciyken gereksiz dersler alan mühendis grubu
8. Yurtlarda yüksek ses sınırlarında müzik dinlemeyi çok seven insanların büyük oranını teşkil eden kişilerin gelecekte sahip olacakları ünvan.
9. Türkiye’de okulu bitirince sizi programcı sanırlar. Ona göre iş verirler. Oysa ki bilgisayar mühendisi sadece kod yazmakla ilgili olan bir bölüm değildir. Öncelikle mühendistir. Farklı bölümlerden alınan ve alakasız gibi görünen dersler sayesinde çok geniş bir vizyonları vardır. Bilgisayarla ve internetle çok vakit geçirdiklerinden dünyada olup bitenden haberleri vardır. İstisnalar da çıkabilir. Kısacası olunası bir mühendisliktir.
10. Monitöre "merhaba" yazdırabilen seçkin kişilik. :D
11. Korkulur bunlardan. Bu "tür"ün bilhassa matematik, yapay zeka, sibernetik ile haşır neşir olanına temkinli yaklaşacaksın. Hatta yaklaşmadan evvel oturup Terminatör 2' yi bir daha izleyeceksin, Arnold' un hacamat ettiği zenci mühendisi iyi belleyeceksin. Psikopat olanının eline de abaküs bile vermeyeceksin.
12. Temel mühendislik bilgilerinin bir kaç elektronik mühendisliği ile birleştirilmiş halidir. Genelde bilgisayarda oyun oynamayı seven çocukların hayalidir. Sanırlar ki okulda ve mesleklerinde Need for Speed oynuyorlar.
13. %99,999’u hotmail ya da msn şifresini kıramayan, sürücüsü olmayan fi tarihinden kalma ses kartını tanıtmaktan aciz, flash kullanıp güzel güzel animasyonlar yapamayan, fifa 2006’da kalenin önünden tank geçirme şifresini bilmeyen, 4 yılda ne öğrettiklerini merak ettiğim meslek
14. Bilgisayar mühendisi olmak, hakkında herkesin fikir yürüttüğü bir meslek sahibi olmaktır. Kolay değildir, zira size herkes her ortamda ders verir. Bazen eş-dost-akraba hatırı için bir bakarsınız ki kendinizi elinizde tornavida sabit disk sökerken bulursunuz, fan temizler, ram takarsınız. Zaman olur komşu hatırına sistem toplama telaşına düşersiniz hiçte haz etmeyerek, fiyat/performans manyağı olursunuz. Arkadaşınızın oyun zevki için crack ararsınız internette. Bu daha böyle gider. Ve bütün bunları eş-dost-akraba hatırı için yaparsınız, akşam eve gelip de ayağınızı uzatacağınız zamanda yaparsınız üstelik. Meslekle alakası olmamasına rağmen yaparsınız. Bunlar olur da, kötüsü daha önceden karşılaşmadığınız bir problemi çözememe durumu hasıl olduğunda "sen nasıl bilgisayar mühendisisin?" sorusuna muhattap olursunuz, hatta kuşbeyinli bünyeler tarafından "4 senelik emeğin ziyanı" olursunuz. Zordur dediğim gibi, bilgisayarla ilgili her şeyi bilmek, yalayıp yutmak gereklidir, zira size herkes her ortamda ders verir, sussan olmaz, konuşsan anlamaz.
15. Zaten bilgisayarlar 0 ve 1 ile çalışmıyor hocam, programlar kurulu geliyor, internete girebilmek için explorer'a tıklaman gerek ve başka hiç bir şey yapmana gerek yok, evet :)
16. 4 yıl boyunca boşu boşuna okunan tırt bir bölümdür kendileri. Zira kod yazmaktan başka bir şey öğretilmez. MSN hekleyemeyen bireyler yetiştirir, msn hekleyemedikleri ve windows'a format atmadıkları için başarısızlardır. Crack ise kafalarının asla almadığı bir şeydir. Yoksa çoğunun crack yazmamasının emeğe saygı, empati gibi şeylerle uzaktan yakından ilgisi yoktur. Hepsi calculus, difransiyel denklemler, mikroişlemciler, yapay zeka gibi gereksiz şeylerle uğraşmak yerine crack yazmak ister mamafih beceriksizlerdir. Bu nedenle bölümü bitirenler gidip sertifika programlarına öğretmenlik başvurusunda bulunur. Kabul edilirlerse kendilerinden çok daha üstün internet cafe sahiplerine ders verirler. Ya da hekırlık bile yapamayacakları ezik işlerde çalışırlar. Pek çok firma ihtiyaç duymadığı halde aç kalmasın diye bilgisayar mühendislerine iş verir. Sefalet içinde aşağılık bir şekilde yaşayan bilgisayar mühendisleri de kendilerini çok şey biliyor zannedip çalışırlar, didinirler, uğraşırlar, MSN Messenger, çift çekirdekli işlemci, flash disk, yeni programlama dilleri gibi boktan şeyler üretip kendilerini önemli hissederler. Ya da programcıların çalışmalarını kontrol ettiklerini zannedip tatmin olurlar. Diğer mühendisliklerde de durum böyledir. Mühendisliğin tanımını tekrar yapmak şarttır.

İnsanlar böyle düşünüyor demek ki müstakbel mesleğim hakkında. Çürütecek çok fazla tez var, işimiz zor :)
