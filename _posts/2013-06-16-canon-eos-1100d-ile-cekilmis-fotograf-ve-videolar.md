---
layout: post
title: Canon EOS 1100D ile Çekilmiş Fotoğraf ve Videolar
date: 2013-06-16 00:39
author: hasangok
comments: true
Tags: [Canon 50mm f1.8 lens, Canon EOS 1100D, Genel, örnek fotoğraflar]
---
**Canon EOS 1100D** aldığımı yazmıştım. Her ne kadar aldıktan sonra okuldan ve işten fırsat bulup doya doya kurcalayamasam da, geçen zaman içinde birkaç deneme fotoğrafı çekme şansı buldum. Fotoğrafların oldukça tatminkar olduğunu söylemeliyim. Özellikle 50mm lens ile, gece çekimleri de mükemmel oluyor. Bu zamana kadar elinden dört tane kompakt fotoğraf makinesi (*Orite VC-3240*, *Nikon Coolpix 5600*, *FujiFilm FinePix S2500HD* ve *Sony CyberShot W570*) geçmiş biri olarak, belki de yüzbinlerce fotoğraf çekmiş biri olarak, fotoğrafçı değil ama fotoğraf çekmeye gönül vermiş biri olarak şunu söyleyebiliyorum: "*İşte aradığım buymuş!*". Çektiğim birkaç fotoğrafı flickr hesabıma yükledim, buradan da sizlerle paylaşmak istedim. Buyrunuz:
<iframe src="http://www.flickr.com/slideShow/index.gne?group_id=&amp;user_id=46450159@N07&amp;set_id=72157634147639942&amp;text=" height="720" width="720" frameborder="0" scrolling="no" align="center"></iframe>
Video konusunda da birkaç kelam edeyim. Öncelikle (eğer varsa) şu karmaşıklığı gidereyim: ürün **720p video çekiyor**, *1080p değil!* Bazı forumlarda bazı arkadaşlar 1080p yazmış, bu bilgi hatalı. Video modunda AF (auto focus) özelliğinin çalışmadığı söyleniyor, bu kısmen doğru. Video modundayken "*Menu*" tuşuna basıp "*AF w/ shutter button during*" seçeneğini "*Enable*" yaparsak, kayıt sırasında deklanşöre yarım bastığımızda yeniden odaklama yapabiliyoruz. Sonuç hoş olmuyor, ama AF’ye benzer bir şey yapmış oluyoruz. "O ne demek oluyor kardeşim ya?" diyen varsa lütfen denesin :) Uzatmayayım, video kaydı fazla güzel değil, ama siz zaten bu cihazı video çekmek için almadınız. Aşağıda AF’den bağımsız manuel odaklama yaptığım bir test videosu var, lütfen izleyiniz:
<iframe width="720" height="405" src="https://www.youtube.com/embed/jeWPKJ01DxY" frameborder="0" allowfullscreen></iframe>
Benim bu cihaz hakkında söyleyeceklerim şimdilik bu kadar. İlk kez DSLR alacak olup, aklından da 1100D geçirenler varsa almalarını tavsiye ederim. Pişman olmayacaklarına inanıyorum.
Bir sonraki yazımda buluşmak üzere,
Hoşça kalın...
