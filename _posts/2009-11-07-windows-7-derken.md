---
layout: post
title: Windows 7 derken?
date: 2009-11-07 01:08
author: hasangok
comments: true
categories: [aero shake, çukurova üniversitesi, Okuldan, ribbon menü, snap, windows 7]
---
Üniversitemizde yapılan *"Windows 7 - Çukurova Üniversitesi Lansmanı"* adlı etkinliğe katıldım 2 Kasım 2009 tarihinde. Windows 7 hakkında bahsedilecekleri herkes gibi bende merak ediyordum. Ama böylesini beklemiyordum tabi ki...

![win7](https://raw.githubusercontent.com/hasangok/hasangok.github.io/master/uploads/2009/11/win7.jpg)

Konuşmacımız "Muhammer Benzeş" uzun uzun (*ama gerçekten uzun*) Windows'un *başlat menüsü*nü anlattı. Pencere yapısını, yenilenmiş başlat çubuğunu, Windows 7'nin "***aero shake***" (pencereyi sallayınca diğer açık pencereleri simge durumuna göndermesi) ve ***"snap"*** (pencereyi ekranın bir kenarına sürüklediğinizde yan tarafa hizalaması) özelliklerinden bahsetti. Sonra *"**Donatılar"* kısmına atlayıp *Paint*'ten (evet bildiğimiz paint) ve eklenen *Ribbon Menü*'den (Office 2007 ile gelen sekmeli yapı) bahsetti. Sonra sıra *Hesap Makinesi*'ne geldi, onun hakkında da biraz konuşup, diğer klasik Windows araçlarından bahsedip, son on dakika içinde de multi-touch özelliğine örnek olması için tavla oynadı :)

Programın gidişatına bakınca aslında güzel sayılabilirdi. Tabi dinleyici kitlesini başta bilgisayar mühendisliği olmak üzere çeşitli mühendislik dalı öğrencileri oluşturmasaydı. Anlatılan özelliklerin birçoğunu Windows 7'nin beta ve RC sürümlerinde denemiş insanlara hala bunları anlatmak bence yanlıştı. Bu toplantıdan Windows 7 hakkında yeni hiçbirşey öğrenmedim. Böyle bir topluluğa böyle bir sunum yapılmamalıydı düşüncesindeyim.

Her şeye rağmen, Windows 7'yi kuracağım günü heyecanla bekliyorum.  
Sağa sola sallayacağım her pencerede (aero shake), "Painti" ve "Hesap Makinesini" her açtığımda bu sunumu hatırlayacağım... :)
