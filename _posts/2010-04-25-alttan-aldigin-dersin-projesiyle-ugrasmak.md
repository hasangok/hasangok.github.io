---
layout: post
title: Alttan Aldığın Dersin Projesiyle Uğraşmak :)
date: 2010-04-25 02:41
author: hasangok
comments: true
categories: [allegro, C, hafıza oyunu, Kendimden, Okuldan]
---
Yükseltme düşüncesiyle birinci sınıftan Algoritma ve Programlama dersini almıştım. Geçmiş yılların aksine bu sene proje ödevini laboratuar kısmına değil dersin kendisine vermişler. Haliyle biz yeniden alanlar da proje yapmak zorunda kaldık.

Geçen seneki Araba Yarışı projesi faciasından sonra, bu yıl da benim "kart açıp eşini bulmaca" diye tabir ettiğim Hafıza Oyunu çıktı şansıma :) Son güne bırakmadan ödev yapmam genelde öyle bir alışkanlığım var huyum kurusun. Ama artık bırakacağım sanırım, zira birkaç saat içinde 550 satır kod yazmak zorunda kalınca insanın devreleri yanıyor, beyni sulanıyor, gözleri pörtlüyor... Alışkın değilim bir anda bu kadar çok yüklenmeye :)

Velhasıl, oyunu tamamladım tamamlamaya. Birkaç ufak eksiği kaldı, puanları dosyaya yazmak gibi. Onu da bugün tamamlayıp Pazartesi günü teslim edeceğim kısmetse. Ama durduk yere oyun yazmak zorunda kalmak biraz canımı sıktı. Daha ciddi işlere ayırabileceğim saatlerim daha önce zaten proje yaptığım bir ders için araya gitti. Dediğim gibi alışkın değilim bir anda çalışmaya (ya da çalışmak zorunda kalmaya). Hele ki boşa olduğunu düşündüğüm şeyler için... Her neyse. Sonuçta aldım, yaptım, bitti. Ekran görüntüsü ve çalıştırılabilir dosya aşağıda sizleri bekliyor efenim, indirip oynayabilirsiniz, çalıştırabilirseniz :)

"Çalıştırabilirseniz" dedim, çünkü çalışmayabiliyor da :) Sebebini henüz çözemedim bazı bilgisayarlarda çalışıyor, bazılarında çalışmıyor mübarek :) Bir deneyip çalıştı/çalışmadı şeklinde dönüş yaparsanız aşağıdan sistem bilgilerinizle birlikte, ya da sebebini bilip söylemek isterseniz beni sevindirmiş olursunuz.

Ekran Görüntüsü:

![HafizaOyunu](http://www.hasangok.com.tr/wp-content/uploads/2010/04/HafizaOyunu.jpg)

Buyrun [buradan](http://www.hasangok.com.tr/dosyalar/HafizaOyunu.zip) da dosyaları indirin.

**Proje Yapımında Kullanılan Araç Gereç:**
* Microsoft Visual Studio 2008
* Allegro kütüphanesi (4.2.2)
* Dev-C++ (Yer yer deneme yanılma amaçlı)
* Ulead PhotoImpact (kartları kes biç, ekrana yazı yaz işlemleri için)

**Yararlanılan Site:**
* allegro.cc

Oynayıp test eden arkadaşlara teşekkürler!  
Selametle...
