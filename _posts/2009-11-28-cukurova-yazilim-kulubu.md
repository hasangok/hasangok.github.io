---
layout: post
title: Çukurova Yazılım Kulübü
date: 2009-11-28 20:45
author: hasangok
comments: true
categories: [bilgisayar mühendisliği, çukurova yazılım kulübü, Okuldan, yazılım teknolojileri]
---
Çukurova Üniversitesi Bilgisayar Mühendisliğine girdiğim günden bu yana çok az şeyden memnun oldum okul ile ilgili. Memnun olmadığım şeylerden birisi de bölümümüz öğrencilerinin topluca bir iş yapamaması ya da yapılmaya çalışılan işin çeşitli sebeplerden iptal edilmesiydi. "Şu yok! Bu yok! O yok!" diye içten içe yakındığım günlerden birinde, bölümümüzün bir atılım yapıp öğrenci kulübü açması gerçekten sevindirici...

Evet, bilgisayar mühendisliği öğrencileri tarafından kurulmuş bir öğrenci kulübü "***Çukurova Yazılım Kulübü***". Amacını "*Yazılım teknolojileriyle ilgilenen üniversitemiz öğrencilerine bir ortam oluşturmak*" olarak belirlemiş. Çok iyi yapmış. Benim şu ana kadar gördüğüm ciddi bir eksikliği tamamlamak istemiş. İstemiş ama bakalım ne derece başarılı olacak, ne gibi organizasyonlar yapacak, biz "*yazılım teknolojileriyle ilgilenen öğrenciler*"e nasıl bir ortam oluşturabilecek?

Heyecanla bu kulübün bir şeyler yapmasını bekliyor olsam da aklımda yığınla soru işareti oluşuyor. Zira açılışımız var diye bizleri bir salona toplayıp* üç saniyelik* bir "**kırmızı şerit kesimi**" merasiminden sonra (fotoğrafı aşağıda görüyorsunuz) "*hadi açıldık, hayırlı olsun*" diye geçiştirilmesi, insanın aklındaki bir "*acaba?*" sorusunu on "*acaba?*" sorusuna dönüştürüyor.

![çyk](http://photos-c.ak.fbcdn.net/hphotos-ak-snc3/hs043.snc3/13040_181047683278_178515228278_2771085_3945531_n.jpg)

Kurucu ve yönetici arkadaşlar "***bölümün ilk ve tek öğrenci kulübü***" olarak gurur duyuyor. Bizler de duyuyoruz çok güzel bir iş yaptınız. Ama o kadar insanı toplamışken; "*O kulüp neden açıldı?*", "*Siz kimsiniz?*", "*Kulüp olarak ne gibi etkinlikler düzenleyeceksiniz?*", "*Bu kulüp üyelerine nasıl bir katkı sağlayacak?*" gibi sorular, daha sorulmadan cevaplanmalıydı diye düşünüyorum. En ufak bir tanıtım yapmadan, sadece "*kulübümüzün adı budur, açıldık, hayırlı olsun*" şeklinde açılan bir kulüp hangi etkinlikleri yapacak, ya da yaptığı etkinliklerden bizler ne kadar faydalanabileceğiz, bu konuda bazı şüphelerim var. Umarım hepsi yersiz şüpheler olur, "*bölümümüzün ilk ve tek kulübü*" olmasına yakışır etkinlikler ve çalışmalar ile bu işin altından kalkılır.

Kulübün web sitesine yazilimcu.com/net/org adreslerinden birinden ulaşabilirsiniz. Biz **bilgisayar*cu*.com**'u açtıktan sonra, kelimenin sonuna "**cu**" ekleme modası da aldı başını yürüdü :) yazilim**cu**, kimya**cu**... Bakalım daha hangi *cu* sitelerini göreceğiz :)

Herneyse.  
Kulübümüzün; bölümümüze hayırlı olmasını, öğrencilere bir şeyler katmasını diliyor, burada bitiriyorum...
