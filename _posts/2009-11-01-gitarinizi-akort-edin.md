---
layout: post
title: Gitarınızı Akort Edin
date: 2009-11-01 18:52
author: hasangok
comments: true
categories: [akort, aptuner, gitar, grg170dx, ibanez, Programlar]
---
Havalar soğuyor bu günlerde. Uzun süre sonra gitarımı ([Ibanez GRG170DX](http://www.ibanez.com/ElectricGuitars/model-GRG170DX)) elime aldığımda akordunun iyice bozulduğunu fark ettim. Teller gerildi heralde soğuktan :) Gitarın akordunu yaptığım bu küçük, güzel programı paylaşmak istedim sizlerle: APTuner.

Ekran görüntüsünü de verdim zaten aşağıda, kullanımı çok basit bir program. Gitarınızın önüne bir mikrofon koyuyorsunuz, ya da elektrogitarınızı bilgisayarınıza takıyorsunuz. Sonrasında yapacağınız iş malum tellere vuracaksınız tek tek ve o gördüğünüz ibreyi 0.00'a en yakın yere getirene kadar (yani en doğru tınıyı yakalayana dek) kulaklarını çevireceksiniz :) Sonrasında ise kendinize güzel bir müzik ziyafeti çekeceksiniz :)

![aptuner](http://www.hasangok.com.tr/wp-content/uploads/2009/11/aptuner.jpg)  
Program gitar için üretilmiş olsa da diğer enstrümanlarınızı da akort edebilirsiniz. Örneğin kısa saplı bağlamanızı akort ederken alt teli E, orta teli A, üst teli B yaparsanız akordunuz tamamdır. Notaların A'sından B'sinden de bahsedeyim elimi atmışken. Do'dan başlayıp sırayla yazacak olursam: C = Do, D = Re, E = Mi, F = Fa, G = Sol, A = La, B = Si'dir. Bunu da belirtmiş oldum dursun blogun bir köşesinde :)

Bu küçücük programın tek kötü özelliği var: Windows Vista'da çalışmıyor. XP işletim sistemi yüklü başka bir bilgisayar bulacak ya da Windows 7'ye geçiş yapacaksınız :) İkisine de imkanınız yoksa [bu](http://www.chordbook.com/guitartuner.php) sayfadaki sesleri kullanıp duyarak akort yapabilirsiniz. Ama dediğim gibi benim favorim APTuner. Demosunu indirmek için [buraya](http://www.aptuner.com/cgi-bin/aptuner/ftp/apmain/APTunerInstall308.exe) tıklayabilirsiniz. Demo olmasına bakmayın programın hiçbir kısıtlaması yok, sadece açılışta "devam" butonuna basmanız gerekiyor. Eee o kadar da olsun değil mi :)

Herneyse... Müzikten ve benden ayrılmayın ;)
Sağlıcakla kalın...
