---
layout: post
title: Merhaba Blog Dünyası
date: 2009-03-04 22:40
author: hasangok
comments: true
categories: [blog, dünyası, Kendimden, merhaba]
---
İnternet işlerinden (iş, yani para kazanma diyelim biz ona) sıkıldığım şu zamanlarda hazırladığım kişisel sayfamla blog dünyasına merhaba demekten mutluluk duyarım :) Nerden çıktı şimdi durup dururken bende anlamadım ama kendi adım ve soyadımdan oluşan bu adresi almış buldum internet işlerinden illallah ettiğim anlardan birinde. Bugünkü kazançlar ne durumda, internete, sitelerime harcadığım parayı çıkarabildi mi reklam gelirleri, ziyaretçilerde artış mı var düşüş mü var, neden bazı şeyler eskisi gibi değil bu internet aleminde vs. gibi düşüncelerden uzak kalmak amacıyla artık bireysel takılmaya ve kar amacı gütmeden keyfime göre yazmaya karar verdim. Başta kendim olmak üzere herkese hayırlı uğurlu olsun diyorum :)

Peki bu blogda neler olacak? Bu tamamen benim keyfime kalmış bir şey. Öğrendiğim herşey burada da olacak desek sanıyorum yanlış olmaz. Kendimce tecrübe ettiğim olayları (genellikle bilgisayar üzerine olur diye tahmin ediyorum müstakbel mesleğim dolayısıyla) sizlerle de paylaşacağım. Yeni öğrenmeye çalıştığım dillerden bahsedebilirim gün gelir tekrar lazım olur diye. Sizlere de bir faydası dokunmuş olur belki bilemiyorum Google amcamızın arayanları bu sayfalara yönlendirdiği kadarıyla. Sağdan soldan, dikkatimi çekenlerden, başıma gelenlerden yani biraz ondan biraz bundan herşeyden bu sayfalarda bahsedebilrim sonuçta burası benim çöplüğüm istediğim gibi ötebilirim :)

Şimdilik ötmeyi burada kessem iyi olacak diye düşünüyorum. İlerleyen günlerde çeşitli konularda faydalı olduğuna inandığım bilgilerle tekrar birlikte olacağımıza eminim. Şimdilik beni takip etmenize gerek yok. Ama dikkat edin ilerde bağımlılık yapabilirim. Hadi kalın sağlıcakla...
