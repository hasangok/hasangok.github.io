---
layout: post
title: Yine Proje, Yine Yeni Bir Dil
date: 2009-10-18 02:09
author: hasangok
comments: true
categories: [C, C#, ders programı hazırlama, Kendimden, Okuldan, proje, visual studio 2008]
---
İkinci sınıf birinci dönemin başındayız. Yazmaya çalıştığım programa kafa yorarken C dilini nasıl öğrendiğimi (bu biraz iddialı oldu, göz aşinalığı haricinde hala bilmiyorum sayılır aslında) hatırladım. Geçen sene Algoritmalar ve Programlama dersimizde verilen bir proje ödevi sayesinde. Evet. Proje denilen şey önümüze koyulana dek C ile iki sayıyı toplama, çarpma, bölme işlemlerini kullanıyor programcıklar yazdığımızı sanıyorduk. Hoca proje olarak "Sen araba yarışı yapacaksın" dediğinde geçirdiğim şoku, yine bu senenin en başında, aldığım proje ödevi sayesinde geçirdim :D Katkıda bulunanlara teşekkür ediyorum :)

Neyse... Bu sefer aldığım projeyi daha önce hiçbir şekilde tecrübe etmediğim "pencere uygulamaları" ile yapmam gerekiyor. C dilini kullanıp siyah ekranda işlem yapan programlardan daha fazlasını hayal edemeyen birisi olarak bu işe "Nasıl yani?" şeklinde tepki verdim. "Nesneye Yönelik Programlama" adı verilen bu dersimizin hocasına "Hocam nasıl yapacağız?" diye sorduğumda gelen cevap gerçekten oldukça aydınlatıcıydı: "Öğreneceksiniz!" :D Türkçesi: Yine iş başa düştü, yeni bir dil, yeni bir proje ve uykusuz geceler beni bekliyor :)

Projenin içeriğini kısaca dinledim. C++, Java ya da C# dillerinden birisini kullanarak yazabileceğimi öğrendim. Önümdeki seçenekler belliydi tabi: ya haklarında hiçbir şey bilmediğim iki dilden birini (C++ ve Java) seçecektim ya da yazın biraz vakit harcayıp yüzeysel olarak öğrendiğim C#'ı. Hoş, C# dilini de sadece konsol uygulamaları için kullanıp, yine sayıları toplayıp çarpmakla geçirmiştim vaktimi :) Ama yine de karar verdim C# kullanacağım diye. Gazam mübarek olsun :)

Bu kararı verdikten sonra; biraz Sefer Algan'ın "Her Yönüyle C#" kitabıyla, biraz internette araştırdıklarımla, biraz arkadaşların yardımıyla, biraz da deneme/yanılma yoluyla, biraz merak, biraz da inançla C# hakkında küçük bir temel oluşturdum kendime ve Microsoft'un bize vermiş olduğu nimetlerden biri olan "Visual Studio 2008" ile projenin şeklini şemalini oluşturdum :) İş geldi kodlaya kodlaya o şekil şemale işlev katmaya.

İşlev kısmını da ufak ufak götürmeye çalışıyorum kendi çapımda. Öyle ya da böyle tamamlayacağım biliyorum çünkü elimiz mahkum :) Bir aydan daha fazla zamanım var sanırım projeyi bitirmek için. Başarabilirsem "Dershaneler İçin Ders Programı Oluşturma Programı" yazmış olacağım (ismi biraz tuhaf oluyor :)). Burada da yayınlarım kodları ve uygulamanın kendisini ki istekli arkadaşlara da bir örnek olur.

Projemi tamamlayana kadar C# kategorisine yazmaya ara veriyor, esenlikler diliyorum.
Sağlıcakla kalın...
