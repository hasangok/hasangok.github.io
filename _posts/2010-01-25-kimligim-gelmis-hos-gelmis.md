---
layout: post
title: Kimliğim Gelmiş. Hoş Gelmiş :)
date: 2010-01-25 17:46
author: hasangok
comments: true
categories: [anadolu üniversitesi, işletme, Kendimden, öğrenci kimliği]
---
Daha önce [burada](http://www.hasangok.com.tr/kendimden/ikinci-universite-olanagi.html) sizlere bilgi vermiştim. Anadolu Üniversitesinin "İkinci Üniversite" diye bir olanağı var ve açıklamasını o konuda yaptığım bölümlerden birisini seçip okuyabiliyor, bitirince diplomanızı alıp duvarınıza asabiliyorsunuz :)

Ben de bu fırsattan yararlanıp **İşletme** bölümüne kayıt yaptırmıştım. Okuldaki dersler yetmedi tabi çalışkan insanın hali başka oluyor :P Bir yandan bilgisayar mühendisi olabilme yolundaki çetin mücadelem sürerken, bir yandan da "Ufak ufak işletmeci de olacağım galiba." diye düşünmeye başladım :) Beni bu düşünceye iten öğrenci kimliğimi bugün aldım, zaten bu yazıyı yazma sebebim de o. Aşağıya kimliğin resmini de koydum. Güzelmiş, en azından Çukurova Üniversitesinin kimliğinden güzel :) Çevreye rahatsızlık vermemek için resmimi, kişisel bilgilerimi takip etmemeniz için de öğrenci numaramı ve barkodu buğuladım :P (Başka işiniz de yoktu zaten benimle uğraşacaksınız :))

![aof](http://www.hasangok.com.tr/wp-content/uploads/2010/01/isletmekimlik.jpg)

Neyse konuyu dağıtmayayım. Bu sene birinci sınıfım ve "Genel Muhasebe, Genel İşletme, İktisada Giriş, Genel Matematik, Davranış Bilimlerine Giriş, Hukuka Giriş, Temel Bilgi Teknolojileri" dersleri var. Kitaplara şöyle bir göz attım. Diğerleri hakkında hiçbir fikrim yok şimdilik ama Bilgi Teknolojileri kitabını beğenmedim, fazla güncel değil. Hep aynı şeyleri görmekten gına geldi onun da etkisi olabilir. Diğerlerini de çalışıp öğreneceğim artık (yani inşallah) madem girdim bu yola :)

Herneyse. Burada nokta koyayım...  
Başıma açtığım bu işletme yolunda kendime başarılar diliyorum.  
Umarım her şey gönlümce (ve gönlünüzce) olur.  
Sevgiler...
