---
layout: post
title: İkinci Üniversite Olanağı
date: 2009-10-28 15:04
author: hasangok
comments: true
categories: [açıköğretim, anadolu üniversitesi, ikinci üniversite, işletme, Kendimden]
---
![](https://raw.githubusercontent.com/hasangok/hasangok.github.io/master/uploads/2009/10/anadoluuni.jpg)  
Bir yükseköğretim programında okuyan ya da mezun olanlara yönelik bu uygulamayı biliyorsunuzdur. Anadolu Üniversitesinin "İkinci Üniversite" imkanı sayesinde ÖSS'ye girmeden iki veya dört yıllık bir bölüm bitirip, ikinci diplomanızı alabiliyorsunuz.

26 Ekim 2009 tarihinde başvuruları başlayan ve 20 Kasım'a kadar devam edecek olan bu programa ben de katılıp "İşletme" bölümü okumaya başlayacağım inşallah :) Bir yandan gerekli evrakları toplarken bir yandan da başvurmak isteyecekleri bilgilendirmiş olmak için bu yazıyı yazmak istedim. Konu ile ilgili ayrıntılı bilgiyi [burada](http://www.anadolu.edu.tr/aos/program_brosurleri/ikinci_universite_olanagi.aspx) bulabilirsiniz ama ben yine de yazımda yer vermek istiyorum.

Önlisans programlarından (2 yıllık) seçebilecekleriniz şunlar: Açıköğretim Fakültesi Ev İdaresi, Sosyal Bilimler, Halkla İlişkiler, Yerel Yönetimler, Dış Ticaret, Muhasebe, Bankacılık ve Sigortacılık, İlahiyat, Tarım, Turizm ve Otel İşletmeciliği, Büro Yönetimi ve Sekreterlik, Laborant ve Veteriner Sağlık, Perakende Satış ve Mağaza Yönetimi, Sağlık Kurumları İşletmeciliği programları.

Lisans programlarından (4 yıllık) seçebilecekleriniz ise: İşletme Fakültesi İşletme Bölümü, İktisat Fakültesi Kamu Yönetimi, Maliye, İktisat, Çalışma Ekonomisi ve Endüstri İlişkileri bölümleri.

Her bir bölüm hakkında daha ayrıntılı bilgi almak için (kayıt ücretleri, dönemlik harç miktarı gibi) yukarıda verdiğim linki kullanıp ilgili bölüm için hazırlanmış PDF dosyalarına ulaşabilirsiniz.

Bu bölümlere başvuru internet üzerinden yapılıyor. Siz de başvurmak istiyorsanız [buraya](http://aofkayit.anadolu.edu.tr) tıklayıp işlemlerinizi gerçekleştirebilirsiniz. Daha sonrasında kayıt için istenen evraklarla birlikte bir AÖF Bürosuna gitmeniz gerekiyor. Size en yakın büronun adresini de [buradan](http://www.anadolu.edu.tr/aos/buro/aof_buro_adresler.aspx) öğrenebiliyorsunuz.
